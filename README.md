# Od ideje do prototipa: Arduino delavnica za začetnike
Naučili se boste osnov programiranja in uporabe elektronskih komponent z Arduinom, kar vam bo omogočilo izdelavo lastnih pametnih naprav in interaktivnih projektov.
Kaj je Arduino? 
Arduino je platforma, ki omogoča enostavno izdelavo elektronike s pomočjo preprostega programiranja in strojne opreme. Sestavljen je iz mikrokrmilne ploščice (kot je Arduino UNO) in razvojnega okolja za pisanje in nalaganje kode na ploščico. Idealen je za začetnike zaradi svoje uporabniške prijaznosti.

## Zakaj Arduino?
Arduino zna upravljati različne senzorje in druge elektronske elemente, kar omogoča njegovo uporabo za:
•	Avtomatizacijo gospodinjstva
•	Robotske projekte
•	Umetniške inštalacije
•	Sestavljanje prototipov

## Kaj bomo počeli?
Spoznali bomo:
•	Osnove elektrotehnike in elektronskih komponent
•	Osnove programskega jezika C++
•	Ploščico Arduino in njene funkcionalnosti
•	Senzorje in druge komponente

## Program tečaja (traja 4 ure)
1.	Ura: Osnove elektronskih komponent, uvod v C++
2.	Ura: Nadaljevanje osnov in prvi »mini« projekt
3.	Ura: Vremenska postaja
4.	Ura: Upravljanje matričnega zaslona z igralno palico

## Dodatne možnosti
V ustvarjalnici se lahko pridružite tudi tečaju 3D-tiska. Kombinacija znanja Arduina in 3D-tiska je idealna za izdelavo lastnih izdelkov, saj lahko sami napišete program, sestavite vezje in natisnete ohišje za vaš projekt. 
Tečaj omogoča tudi nadaljnje delo z kompleti, ki jih bomo uporabljali, tako da lahko z pridobljenim znanjem ustvarite nekaj po vaši želji. Na voljo bodo za izposojo v knjižnici stvari!

## Komu je tečaj namenjen?
Namenjen je vsem članom knjižnice ki jih zanima elektronika in programiranje, saj predhodno znanje ni potrebno!

Število udeležencev je omejeno na 5, zato so obvezne predhodne prijave na ustvarjalnica@ctk.uni-lj.si 
